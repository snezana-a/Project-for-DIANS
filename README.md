# -
Целта на овој проект е развивање апликација која ќе му помогне на корисникот при наоѓање на кафуле во општина Центар, Скопје. Способноста за брзо лоцирање на кафулиња може да биде доста корисно, особено за некој што е на непозната територија. Без разлика дали корисникот е заинтересиран за ново место или по прв пат патува во градот, секогаш има нешто што може да се истражува. Токму нашето решение ги собира и нуди најдобрите опции со што откривањето на кафулињата никогаш не било поедноставно. Апликацијата ги дава информациите за сите кафулиња во радиус од 1 километар околу Плоштад „Македонија“, со опција за ограничување на пребарувањето на помало растојание. По најавата корисниците се префрлаат на почетната страна, каде што им се листаат сите кафулиња во зависност од внесените ограничувања. Корисникот потоа може да ги подреди резултатите според азбучен ред и оддалеченост. Доколку корисникот има конкретно побарување, може да го пребарува локалот по неговото име. Но, бидејќи локацијата на објектот не ги објаснува сите детали за да се донесе вистинската одлука, нашата апликација нуди корисни информации за да помогне да се оптимизира искуството на корисникот. Апликацијата е широко достапна и бесплатна за секого кој бара ваков тип на сервис. Корисникот има опција за користење на сервисите без најава или со креирање на сметка. Доколку се одлучи за најава, исто така ќе има и дополнителни опции за зачувување и манипулирање врз локалите според лични претензии. Нашето апликативно решение нуди уникатна комбинација на опции за да помогне во избор на најдоброто место за секого.
